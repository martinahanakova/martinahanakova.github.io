---
layout: default
title: About me
---

<div class="blurb">
    <h1>Info o mne</h1>
    <p>Som študentkou informatiky. Možno si poviete, že to je už v dnešnej dobe bežné a možno aj nie. Ja osobne sa stále
    občas cítim ako jednorožec. Prostredníctvom tejto stránky by som vám chcela porozprávať ako som sa vlastne na FIITku dostala
    a čo som už dokázala aj napriek predsudkom niektorých ľudí.</p>
    <p>Celé sa to začalo v druhom ročníku na strednej škole, keď som sa prvýkrát stretla s programovaním. Vďaka milej pani
    učiteľke sa mi tento predmet hneď zapáčil aj napriek tomu, že som s počítačmi dovtedy veľmi nevychádzala. A úprimne, mám
    pocit, že to s nimi stále neviem :D Postupom času som však zistila, že programovanie mi na rozdiel od väčšiny spolužiakov
    celkom ide. V tej chvíli som začala uvažovať nad kariérou informatičky. A keďže v živote treba občas aj vyjsť zo svojej
    komfortnej zóny a niečo dokázať, podala som si jednu jedinú prihlášku na FIITku. Nevedela som, či som sa rozhodla správne,
    ani či to zvládnem. Bola som ale odhodlaná to dokázať a nevzdať sa za každú cenu.</p>
    <p>Vo chvíli, keď píšem tento text som už v treťom ročníku a zatiaľ neopakujem ani jeden predmet. Štúdium však nie je ani
    zďaleka ľahké. Kým som sa dostala do tohto bodu stálo ma to veľa úsilia a sĺz. Svoje rozhodnutie však vôbec neľutujem
    a ani ho nikdy ľutovať nebudem. Na škole som stretla množstvo úžasných ľudí, ktorí ma robia stále lepšou a spolu prekonávame
    všetky prekážky. Zistila som, že informatika ma naozaj baví a chcem sa v tejto oblasti ďalej vzdelávať. Ak by toto čítal
    niekto kto ešte váha a bojí sa skúsiť niečo nové, neboj sa buď odvážny/a a splň si svoj sen.</p>
    <p>Majte pekný deň.</p>
</div>
